---
permalink: /drumband/
title: "Drumband"
header:
  overlay_color: "#000"
  overlay_filter: "0.5"
  overlay_image: /assets/images/groepsfotos/geledingen/drumband.webp
---

Het initiatief voor de oprichting van deze drumband werd in het jaar 1963 door enkele muziekliefhebbers genomen. Op zondag 26 april 1964 werd de oprichting officieel bekrachtigd door de ontvangst van een compleet drumbandinstrumentarium, aangeboden door het comité van bijstand van de harmonie. Na enkele maanden van hard repeteren kon het korps zich reeds voor het eerst aan de dorpsbewoners tonen en laten horen. Zoals elke boreling, ontkwamen ook zij niet aan gezonde kinderziektes. Succesvolle en mindere tijden volgden elkaar op.

Gelukkig waren er in de beginjaren enkele instructeurs die de jonge leden inspireerden, wat de muzikale prestaties steeds ten goede heeft beïnvloed. Na enkele jaren van intensief repeteren groeide het korps uit tot volwassenheid en de resultaten bleven niet uit. Tijdens deelname aan diverse bondsconcoursen en festivals wist de drumband meerdere opmerkelijke resultaten te boeken. Een verzameling veroverde bekers en medailles is hiervan het duidelijke bewijs. Het is vrijwel ondoendlijk om hier alle hoogtepunten in het bestaan aan te dragen.

De drumband anno nu biedt het beeld van een hecht, bloeiend korps met slagvaardige leden. Onder leiding van instructeur Frank Rademakers is er een ommezwaai geweest naar een melodische slagwerkgroep. Hierbij werd het “traditioneel” marcheren niet uit het oog verloren. Het korps bestaat momenteel uit 23 slagwerkers en concerteert onder leiding van Henrico Stevens in de eerste divisie.
De repetities vinden plaats op zondagochtend van 10.30 uur tot 12.30 uur.

# ERELIJST DRUMBAND (tot 5 juli 2016 ressorterend onder HARMONIE ST. DAVID VOERENDAAL)

* **1964** afdeling C2 1e prijzen Eijs-Wittem
* **1964** afdeling C1e prijs met lof, hoogste aantal puntenAbdissenbosch
* **1964** afdeling B2 1e prijzen Simpelveld
* **1968** 1e prijs met lof Bleijerheide
* **1969** 1e prijsTessenderlo
* **1969** jeugdafdeling Limburgs Kampioen Kerkrade
* **1975** 3e divisie1e prijs Swalmen
* **1976** 3e divisie1e prijs met lof en promotie Heerlen
* **1976** 3e divisie Landskampioen Kerkrade
* **1978** 3e divisie 2e prijs W.M.C. Kerkrade
* **1980** 2e divisie 1e prijs met promotie Schinveld
* **1980** 2e divisie Limburgs Kampioen Nederweert
* **1981** 2e divisie1e prijs met promotie Schinveld
* **1985** 1e divisie2e prijs Ubachsberg
* **1990** 1e divisie 1e prijs met lof (326,5 punten) Ubachsberg en promotie naar Ere afdeling
* **1990** 1e divisie1e prijs met lof (328 punten) Reuver, Limburgs Kampioen
* **1991** 1e divisie 1e prijs met lof (324 punten) Noordwykerhout, Nederlands Kampioen
* **1993** 1e divisie 1e prijs W.M.C. (82,9 punten) Kerkrade. Hoogste aantal punten 1e div. sectie Aa
* **1994** Ere afdeling1e prijs (83,2 punten) Hamont (B)
* **1997** 1e divisie 1e prijs W.M.C. (81,7 punten) Kerkrade
* **2002** 2e divisie A2 1e prijs met promotie (87,33 punten) Kerkrade
* **2002** 2e divisie A2 1e prijs met lof (90,33 punten)Heythuysen, Limburgs Kampioen
* **2003** 2e divisie 1e prijs met lof (90,83 punten) Nederlands Kampioen te Nederweert.
* **2005** Star Division Gouden Medaille W.M.C. (82,58 punten) te Kerkrade
* **2008** 2e divisie 1e prijs met lof en promotie (90.87) Brunssum
* **2009** 2e divisie 1e prijs met lof (93,67) Nederlands Kampioen te de Lutte
* **2014** 2e divisie 1e prijs met promotie (89,09) Limburgs Kampioen te Nederweert
* **2015** 2e divisie 1e prijs met promotie (87,47) Nederlands Kampioen te Waalwijk