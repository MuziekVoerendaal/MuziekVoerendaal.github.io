---
permalink: /geschiedenis/
title: "Geschiedenis"
---
**Muziekvereniging Voerendaal** is opgericht op 6 juli 2016 en is ontstaan door een fusie van twee Voerendaalse harmonieën: **Harmonie Sint David**, opgericht in 1907, en **Harmonie Sint Joseph**, opgericht in 1918.

Beide verenigingen bloeiden op in de tijden dat de mijnen hun rook nog uitstootten over onze regio. Na de mijnsluitingen speelden de verenigingen ook vele jaren een belangrijke rol in het sociale leven van de gemeenschap.
De verenigingen waren vaste aanwezigen bij de processie, de begeleiding van de communicantjes naar de kerk, de vele serenades bij feestelijkheden en evenementen in de kernen van Voerendaal en Kunrade.
Beide verenigingen hadden een eigen identiteit, maar liepen elkaar nooit in de weg.

Sinds het begin van de 21e eeuw werd de verandering van de maatschappij duidelijk merkbaar. Het werd steeds moeilijker jonge kinderen te werven en te behouden. Tevens vertrekt de jeugd die de middelbare school verlaat meer en meer naar elders.
Er zijn in toenemende mate kunstgrepen nodig om twee verenigingen draaiend te houden.

Om het maken van muziek in de kernen Kunrade en Voerendaal te kunnen waarborgen werd in 2013 besloten om te onderzoeken hoe door intensieve samenwerking de toekomst van de muziekverenigingen kon worden veiliggesteld.

In samenspraak met de leden werd een visiedocument opgesteld met als belangrijke rode draad: “Wat voor vereniging willen wij in de toekomst zijn?”
Hierin kwam duidelijk naar voren dat we een brede vereniging wilden worden, die niet alleen openstaat voor traditionele harmoniemuziek, maar waarbinnen bijvoorbeeld ook ruimte zou moeten zijn voor een combo, een bigband, een kapel of misschien wel een zangkoor.
De brede muziekvereniging ziet het als haar taak het maken van meerdere soorten muziek op een verantwoorde wijze mogelijk (blijven) maken.

Op dit moment bestaat de nieuwe vereniging uit de volgende geledingen.
* Opleidingsorkest
* Jeugddrumband
* Drumband
* Klarinetensemble
* Harmonieorkest
* Koperensemble

Wij hopen onze luisteraars de komende jaren te kunnen laten genieten van vele muzikale momenten, waarbij muziek wordt gemaakt voor een breed publiek.

# Harmonie St. David

## Harmonieorkest

## Drumband

## 100 jaar harmonie

## 50 jaar drumband

# Harmonie St. Joseph

Harmonie St. Joseph ontstond in mei 1918 uit een initiatief van leden van de toenmalige R.K.Werkliedenbond.
De patroonheilige van de R.K.Werkliedenbond, de heilige Jozef (toen nog Joseph) werd door de twintig eerste leden overgenomen als naamgever van de nieuwe vereniging.

Voor de eerste voorzitter (dhr. Jongen) en de dirigent (dhr. Snijders) was het een hele klus om deze schare enthousiaste, maar ongeschoolde leden tot een harmonieus spelend muziekgezelschap om te vormen.
Het aantal leden en ook het muzikale niveau groeide echter gestaag, tot januari 1942.
Omdat de harmonie weigerde toe te treden tot de beruchte Kultuurkamer, moest zij noodgedwongen onderduiken. Bij de bevrijding in 1944 bleek de vereniging zware klappen te hebben gehad. Er waren nog maar weinig leden over en het muzikale peil moest opnieuw worden opgebouwd. In januari 1945 kon echter weer gestart worden met de repetities. Vanaf toen nam de geschiedenis van Harmonie St. Joseph een positieve wending.

Via [deze link](/assets/documents/history/75jaarJoseph.pdf) komt u bij de gedigitaliseerde uitgave van het boekje b.g.v. 75 jaar St. Joseph.

Bij deelname aan diverse concoursen van de R.K. Limburgse Bond voor Muziekgezelschappen steeg het korps op de muzikale ladder:
* 3 augustus 1947 te Waubach: hoogste aantal punten met lof van de jury.
* 29 mei 1949 te Grevenbicht: eerste afdeling, eerst prijs en ereprijs.
* 16 september 1962 te Grathem: bondsconcours, eerste afdeling, eerste prijs met promotie.
* 6 september 1964 te Heythuysen: eerste prijs met lof van de jury. Promotie naar de ere-afdeling.
* 20 december 1964 te Breda: landskampioenschappen, eerste prijs met de kampioenswimpel.
* 6 oktober 1968 te Heerlen: ere-afdeling, eerste prijs.
* 1 oktober 1972 te Ubachsberg: eerste prijs in de ere-afdeling met promotie naar de afdeling superieur.
* 6 oktober 1983 te Horn: bondsconcours in de ere-afdeling, eerste prijs.
* 21 oktober 1989 te Kerkrade: bondsconcours in de ere-afdeling, eerste prijs met 300,5 punten.
* 15 oktober 1994 te Kerkrade: bondsconcours in de ere-afdeling, eerste prijs met 312,5 punten,
   kampioen en promotie naar de afdeling superieur.
* 29 januari 1995: deelname aan het landskampioenschap te Etten-Leur in de ere-afdeling, 325 punten,
  witte wimpel en landskampioen ere-afdeling.
* 1997: deelname marswedstrijden WMC.
* 9 oktober 2000 te Venlo: eerste prijs met 288 punten in de afdeling superieur.