---
permalink: /opleiding/
title: "Opleiding"
---

# Muziekonderwijs bij Muziekvereniging Voerendaal

Sinds jaar en dag verzorgt Muziekvereniging Voerendaal zelf het muziekonderwijs. Opleidingen worden in de leslokalen van Cultureel Centrum de Borenburg verzorgd door gecontracteerde, bevoegde docenten.

Er wordt opgeleid op nagenoeg alle instrumenten die door de drumband, het jeugdorkest en het harmonieorkest worden gebruikt .

## Wat heeft Muziekvereniging Voerendaal te bieden aan Muziekonderwijs?

Leerlingen kunnen bij onze vereniging op twee manieren starten met het volgen van muziekonderwijs.

1. Voorafgaand aan de keuze van een muziekinstrument bestaat de mogelijkheid tot het volgen van
    VIO lessen. (voorbereidend instrumentaal onderwijs (theorie en praktijk)).

    Na de VIO lessen kan de leerling starten met lessen op een instrument naar keuze.

    De VIO lessen zijn momenteel in ontwikkeling, nadere informatie volgt zo snel mogelijk.

2. Er kan ook direct worden gestart op een muziekistrument naar keuze.
    De theorielessen zijn hierbij verweven in de praktijklessen.

Leerlingen kunnen kiezen uit 3 instrumentengroepen:
* De houtblaasinstrumenten: klarinet, saxofoon, dwarsfluit, hobo of fagot.
* De koperblaasinstrumneten: trompet, hoorn, trombone of tuba.
* De slaginsrumenten: heel divers aanbod, van verschillende soorten trommels tot melodisch slagwerk, bijvoorbeeld xylofoon of pauken.

Bij slaginstrumenten begint de leerling in de regel op kleine trom. Aansluitend kan hij/zij verder gaan met lessen op een ander slaginstrument.

Wanneer de leerling ongeveer 1 jaar les heeft gehad, bestaat de mogelijkheid om aan te sluiten bij het opleidingsorkest of de jeugddrumband. Deze twee orkesten zijn laagdrempelig, zijn een leuke manier om samen muziek te leren maken en bereiden voor op de latere doorstroming naar harmonieorkest of drumband.

## Welke kosten zijn verbonden aan het muziekonderwijs?

De opzet van de VIO lessen wordt op korte termijn veranderd. Informatie over de kosten van de VIO lessen volgt zo snel mogelijk.

Ook de kosten voor de leerling van de lessen op een instrument naar keuze worden op korten tijd veranderd en daarom tijdelijk van de website ontsloten. Indien u hier vragen over heeft of hier nadere informatie over wilt inwinnen, kunt u contact opnemen met: [opleiding@muziekvoerendaal.nl](mailto:opleiding@muziekvoerendaal.nl)

Lessen duren 30 minuten per week, uitgezonderd schoolvakanties.

De leerling krijgt een instrument in bruikleen van de muziekvereniging.

Muziekvereniging Voerendaal draagt maximaal 6 jaar bij aan de kosten van de opleiding. In die periode wordt toegewerkt naar het behalen van minimaal HAFA B diploma. 

Wij willen tevens wijzen op de mogelijkheid dat gemeente Voerendaal meebetaald in de kosten van het muziekonderwijs voor mensen waarvoor deze kosten erg belastend zijn. Hiervoor kunt u contact opnemen met de heer Thom Zeguers [thom.zeguers@voerendaal.nl](mailto:thom.zeguers@voerendaal.nl).

Met vriendelijk groet,

Opleidingscommissie Muziekvereniging Voerendaal

Chantal Vankan, Patrick Vankan, Dionne Welter, Chantal van Wersch, Annemarie Widdershoven en Rik Widdershoven.