---
permalink: /vereniging/
title: "Vereniging"
sidebar:
  nav: "vereniging"
---

# Oprichting 
Muziekvereniging Voerendaal is opgericht op 7 juli 2016 en is ontstaan door een fusie van de Voerendaalse harmonieÃ«n Sint David, opgericht in 1907, en Sint Joseph, opgericht in 1918.

Beide verenigingen bloeiden op in de tijden dat de mijnen hun rook nog uitstootten over onze regio.
Ook in de jaren na de mijnsluitingen speelden de verenigingen een belangrijke rol in het sociale leven van de gemeenschap.
De verenigingen waren vaste aanwezigen bij de jaarlijkse processie, de begeleiding van de communiekantjes naar de kerk en de vele serenades bij feestelijkheden en evenementen in de kernen van Voerendaal en Kunrade. Beide verenigingen hadden een eigen identiteit, maar liepen elkaar nooit voor de voeten.

Sinds het begin van de 21e eeuw kwamen enkele veranderingen in de maatschappij steeds duidelijker naar voren: het werd steeds moeilijker jonge kinderen te werven en te behouden en de jeugd die de middelbare school verliet vertrok meer en meer uit onze regio.

Om het maken van muziek in Voerendaal te borgen voor de toekomst werd in 2013 besloten om te onderzoeken hoe door intensieve samenwerking de toekomst van de muziekverenigingen kon worden veiliggesteld. Per 7 juli 2016 is daartoe Muziekvereniging Voerendaal opgericht.

Wij hopen u de komende jaren te kunnen laten genieten van vele uitvoeringen door de verschillende onderdelen van onze vereniging, waarbij muziek wordt gemaakt voor een breed publiek.