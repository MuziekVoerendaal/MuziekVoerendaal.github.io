---
permalink: /vereniging/directie/
title: "Directie"
toc: true
toc_sticky: true
sidebar:
  nav: "vereniging"
---

Hieronder leest u een korte introductie over de dirigenten en instructeurs van MuziekVereniging Voerendaal.

## Bart van den Hof, dirigent klarinetensemble

![image-center]({{ site.url }}{{ site.baseurl }}/assets/images/dirigenten/hof.webp){: .align-center}

Bart van den Hof (1980) begon zijn muzikale loopbaan bij Harmonie St. Caeclia in Geulle. Na het VWO studeerde hij klarinet aan het conservatorium van Maastricht bij de docenten Jan Cober, Léon Bosch en Arno Piters. Deze studie sloot hij af met de diploma's uitvoerend en docerend musicus.
 
Bart is als solo klarinettist verbonden aan o.a. provinciaal symfonisch blaasorkest Symphonic Impulse, ArkA symfonie orkest Maastricht en het Antwerps begeleidingsorkest. Daarnaast voerde Bart soloconcerten uit met harmonie- en symfonieorkesten en gaf diverse solo- en kamermuziekrecitals. Als docent heeft hij een volwaardige lespraktijk, waarin hij de klarinetopleiding voor een viertal muziekverenigingen verzorgd.

## Henrico Stevens, instructeur drumband

![image-center]({{ site.url }}{{ site.baseurl }}/assets/images/dirigenten/stevens.webp){: .align-center}

Henrico Stevens kreeg op 7 jarige leeftijd de eerste muzieklessen van zijn vader. Na op de Muziekschool van Beek les te hebben gevolgd bij Jo Meys, studeerde hij aan het Maastrichts Conservatorium bij Pieter Jansen en Werner Otten. In Keulen volgde hij enkele jaren les bij Georg Breiern volgde masterclasses en privé lessen bij diverse bekende paukenisten en slagwerkers. Tijdens zijn studieperiode was Henrico lid van het Nationaal Jeugd Orkest. Als remplaçant werkte hij bij diverse professionele orkesten en ensembles. Hier werkte hij met diverse gerenommeerde dirigenten. Met deze orkesten werd naast de grote concertzalen in Nederland ook het buitenland aangedaan. Zo concerteerde Henrico o.a. in Duitsland, Frankrijk, Italië, Oostenrijk,
Spanje, Hongarije, Estland, Wales, Slovenië, België, Luxemburg en Zwitserland.

In de HaFaBra wereld werkte hij eveneens samen met tal van bekende dirigenten.
Momenteel is hij verbonden aan het Orkest van de Nederlandse Douane als paukenist en slagwerker. Na vele jaren verbonden te zijn geweest aan Muziekschool Kumulus te
Maastricht, werkt hij momenteel als privé docent bij diverse verenigingen. Verder is hij namens de Limburgse Bond van Tamboerkorpsen aangesteld als één van de
docenten, die de opleiding verzorgen tot instructeur / slagwerkdirigent, erkend door de Bond van Orkestdirigenten en Instructeurs.

Als dirigent heeft Henrico zijn sporen ruim verdiend. Diverse provinciale en/of nationale titels werden behaald met de slagwerkgroepen van St. Caecilia Schimmert,
St. Barbara Leveroy, Eensgezindheid Maasbracht-Beek, Koninklijke Oude Harmonie van Eijsden, Eendracht Dieteren, alsmede met de Koninklijke Fanfare De Vrije Burgers
Valmeer. Hij verstrekte aan diverse componisten opdrachten, waardoor de slagwerkmuziek verder evalueert en uitbreidt in repertoire en niveau. Als dirigent is Henrico werkzaam bij het Slagwerkensemble van de KOH Eijsden, Muziekgezelschap Juliana Holtum en Percussion Ensemble Weert en de drumband van Muziekvereniging Voerendaal.

## Jacques Claessens, dirigent harmonieorkest
![image-center]({{ site.url }}{{ site.baseurl }}/assets/images/dirigenten/claessens.webp){: .align-center}

Jacques Claessens (1956) studeerde aan het Conservatorium van Maastricht en behaalde de diploma’s van AMV (1979) en saxofoon (1978) bij Norbert Nozy. In 1981 studeerde hij af als uitvoerend musicus saxofoon. Aansluitend behaalde hij in 1982 het diploma HaFa-directie bij Piet Stalmeier. Van 1986 tot 1988 studeerde hij aan het ArtEZ Conservatorium te Enschede bij Gert Buitenhuis en behaalde hij in 1988 het diploma U.M. HaFa-directie. Verder volgde Jacques nog lessen bij Lucas Vis en Jan Cober.

Vanaf 1982 tot september 2006 was hij als alt- en sopraansaxofonist verbonden aan de Marinierskapel der Koninklijke Marine. Als saxofoonsolist verzorgde hij met de Marinierskapel, het Brussels Youth Orchestra, het Groot Harmonieorkest van de BelgischeGidsen, het Euregio-harmonieorkest en andere bekende harmonieorkesten optredens in binnen- en buitenland. Jacques verzorgde in november 2006 als solist samen met het GeldersFanfare Orkest onder leiding van Tijmen Botma de wereldpremière van “El ArtisteSaxofonico” voor saxofoon en fanfareorkest van de componist Leon Vliex.

Van 1998 tot juli 2012 was hij directeur van de muziekschool te Kinrooi (B). Momenteel is Jacques als dirigent werkzaam bij Harmonie ” St.Agnes” Bunde (sinds 12 november 1979), Harmonie Sempre Avanti Tegelen (sinds 2000), de Koninklijke OudeHarmonie van Eijsden (sinds 2010) en Harmonie L’Union Fraternelle uit Veldhoven-Zeelst(sinds november 2017). Daarnaast is hij geregeld actief als gastdirigent of repetitor bij andereorkesten, examinator en jurylid.

## Jörgen Backus, Dirigent Opleidingsorkest

![image-center]({{ site.url }}{{ site.baseurl }}/assets/images/dirigenten/backus.webp){: .align-center}

Jörgen Backus (1979) begon op 9-jarige leeftijd met muzieklessen bij Louis Hensgens en Hans Breuls. Tot 2002 speelde hij bugel bij Société Saint Martin Fanfare de Stein. In deze tijd speelde hij ook trompet bij een Limburgstalige feestband, waar hij de overstap maakte naar groter koper: ventieltrombone en tenorhorn. Later kwam daar ook nog zang en toetsenwerk bij, waarvoor hij lessen volgde bij Leon Packbier. Nadat zijn oudste dochter ervoor koos klarinet te gaan spelen bij de lokale harmonie, besloot Jörgen in 2015 ook weer terug te keren in de HaFa-wereld en wel op bastuba. In eerste instantie bij Harmonie Sint Joseph Berg aan de Maas en daarna (ook) weer bij Société St. Martin. Ook speelt hij regelmatig mee met Koper Ensemble Stein, in verschillende projectorkesten en play ins. Daarnaast is hij regelmatig actief bij philharmonie zuidnederland, waar hij diverse educatieprojecten begeleidt en ondersteunt. 
 
Zelf dirigeren was een langgekoesterde wens. In 2018 begon Jörgen met de opleiding “dirigeren van instrumentale muziek” aan de Genkse Academie bij de Belgische dirigent en componist Kevin Houben. De eerste dirigeerervaringen werden opgedaan tijdens verschillende invalrepetities en workshops bij onder andere Mario Bürki en Bert Appermont, waarna hij in januari 2020 werd aangesteld als dirigent van het Genker Tiener Orkest. Sinds september 2020 staat hij op de bok van het opleidingsorkest van Muziekvereniging Voerendaal.
