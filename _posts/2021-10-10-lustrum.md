---
title: "Muziekvereniging Voerendaal viert haar eerste lustrum!"
---
<figure>
	<a href="/assets/images/posts/Collage5jaar.webp"><img src="/assets/images/posts/Collage5jaar.webp"></a>
</figure>

In Voerendaal waren van oudsher twee harmonieën, harmonie St. David (anno 1907) en harmonie st. Joseph (anno 1918). Twee verenigingen die in de 20e eeuw een belangrijke rol gespeeld hebben in de Voerendaalse en Kunraadse gemeenschap en in veel van hun families.

Met het oog op de toekomst van de 21e eeuw zijn in juli 2016 beide verenigingen samen verder gegaan en is Muziekvereniging Voerendaal opgericht. Na een intensieve periode van plannen en kennis maken is er een nieuwe muzikale start gemaakt.

Dit jaar, 2021, bestaat Muziekvereniging Voerendaal alweer 5 jaar! Na een moeilijke periode met Corona gaat onze vereniging weer op volle sterkte vooruit en willen we dit najaar aandacht aan ons eerste lustrum geven.

Op 6 en 7 november zullen we weer voor het eerst sinds lange tijd onze muzikale klanken in de Borenburg laten horen.

Op zaterdag 6 november vindt er een reünieconcert van het harmonieorkest plaats waar een groep oud leden van de harmonieën St. Joseph en St. David ons komen versterken. Op zondag 7 november laat de jeugd van zich horen in samenwerking met Ritmo Jazzballet. Meer info? Kijk op onze [Facebookpagina](https://nl-nl.facebook.com/muziekverenigingvoerendaal/) of stuur een bericht naar [secretariaat@muziekvoerendaal.nl](mailto:secretariaat@muziekvoerendaal.nl). Kaarten zijn gratis maar verplicht, door de maatregelen beperkt beschikbaar.